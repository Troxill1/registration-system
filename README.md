Използвани технологии:
- JavaScript за front-end и back-end
- Node.js за използване на JS в сървърната част
- MySQL за база данни
- Visual Studio Code за среда за разработка
- Live Server - extension във VS Code за стартиране на локален сървър за клиентската част
- mysql2 за връзка с базата данни
- vitest за писане на unit тестове

Функционалности:
- валидация на данните - реализирана чрез regular expressions в клиентската част
- записване на данните в релационна база данни - данните се подават от HTML форма към JS функция,
където се валидират и се изпращат към сървърната част чрез fetch(). Сървърът получава заявката,
прави SQL заявка към базата данни чрез mysql2 и при успех, данните се записват.
- login/logout - при опит за вписване в приложението, клиентската част прави валидация на данните,
след това сървърът проверява дали потребител с подадения имейл съществува. Ако да, го извлича и
хешира подадената парола, след което я сравнява с извлечена. Ако са еднакви, се генерира session
token, който се записва в таблица session в базата, и се връща на клиентската част под формата на
бисквитка. При неуспех, в която и да е част от опита за вписване в системата, се прихваща грешката
и се изписва подобаващо съобщение на потребителя. За излизане от приложението е реализиран бутон в
навигационната лента, който пренасочва потребителя към страницата за вписване. При достъпване на
тази страница (или тази за регистрация) се премахва session токена и потребителят е отписан.
- страница за промяна на имена и парола на потребителя - реализират се две функции в сървърната част:
една за извличане на данните на потребителя с помощта на бисквитката, подадена от клиента, и една за
актуализиране на данните на потребителя. Функцията за извличане на потребителските данни служи за
визуализирането им в браузъра. При актуализиране, отново се прави валидация на данните чрез regular
expression. Възможно е да се прави промяна на имената и на паролата. За промяна на паролата се изисква
въвеждане на правилната текуща парола на потребителя.
- пълно покритие с unit тестове - реализирани са три unit теста, покриващи функциите за хеширане на
парола и за проверка дали дадени нормална и хеширана парола си съвпадат. Не съм добър в тестовете, но
съм мотивиран да науча повече и да се развия.
- Кепча - проста реализация чрез генериране на случаен 8-символен низ от латински букви и цифри.
Кепчата се използва при всяко вписване или регистрация в системата.

Използвани готови функции:
- scrypt() и randomBytes() от crypto за хеширане на пароли и за създаване на session token
- createServer() и listen() от http за създаване на back-end сървър
- parse() от url за parse-ване към символен низ на пътя, изпратен чрез HTTP заявка към сървъра
- createConnection() и query() от mysql2 за създаване на връзка с базата данни и изпращане на заявки

Предназначение на всеки от файловете:
1) HTML
- index.html - страница за вписване в системата
- register.html - страница за регистриране в системата
- home.html - началната страница след вписване в системата
- profile.html - страница за преглед и промяна на потребителските данни

2) CSS
- registerLogin.css - стилизиране на страниците за регистрация и вписване
- navbar.css - стилизиране на навигационната лента
- profile.css - стилизиране на страницата за преглед на профила

3) JS front-end
- authenticator.js - служи за контролиране на действията на потребителя при вписване и регистрация -
четене, валидация и изпращане на данните. Също така показва и скрива кепчата, когато е необходимо.
Пренасочва потребителя при успех на заявката или го уведомява при провал.
- captcha.js - служи за генериране и проверка на кепча символен низ. Също така го запазва във временната
памет за лесна проверка.
- protectPage.js - прави заявка с наличната бисквитка към сървъра, и ако такава липсва, връща потребителя в
страницата за вписване. Използва се, за да предотврати неоторизиран достъп към страници, предназначени само
за вписани потребители (home, profile).
- logout.js - прави заявка към сървъра за премахване на бисквитката със session токена. Използва се при
посещаване на страниците за вписване и регистрация.
- getUser.js - прави заявка към сървъра за извличане на потребителските данни чрез бисквитка и изписва
данните в клиента.
- updateUser.js - служи за контролиране на действията на потребителя в страницата за преглед и актуализиране
на профила - четене, валидация, изпращане към сървъра, получаване и изписване на данните. Също така уведомява
потребителя при неуспех с подобяващо съобщение.

4) JS back-end
- server.js - създава и стартира backend сървър. Също задава header-и на отговора на заявките към сървъра и
дефинира пътищата към API endpoints. При достъпване на някой от пътищата, извиква съответната функция за
справяне със заявката.
- userController.js - дефинира функциите за справяне със заявки свързани с потребителя - вписване, регистрация,
актуализиране на профил, извличане на потребителски данни. При успех връща търсената информация или записва
данни в базата, а при провал изпраща код за грешка, придружен със съобщение.
- databaseConnection.js - създава връзка с MySQL, създава базата данни и таблиците, ако не съществуват. След
това създава връзка с базата данни и я експортира за ползване в други файлове.
- hash.js - съдържа две функции. Едната служи за хеширане на парола, а другата за сравнение на подадени
нормална и хеширана парола.
- parseRequest.js - съдържа функция за parse-ване на подадена заявка към JSON.
- hash.test.js - съдържа тестове, покриващи функциите от hash.js

Стъпки за стартиране на приложението:
1) Отворете backend и frontend папките като различни проекти във VS Code (2 инстанции на IDE-то или Workspace)
2) Стартирайте Live Server във frontend с порт 5500. В случай на различен порт, сменете порта 5500 на 3 места
в backend кода - две в server.js и едно в /controllers/userController.js (в края на login()).
3) Запишете MySQL паролата си на две места, обозначени с коментари в /utils/databaseConnection.js файла
4) Стартирайте back-end сървъра чрез изписване на "node server" в конзолата в директорията на backend папката
5) Приложението е готово за работа.

Забележки:
- Възможно е adblocker да възпрепятства действието на приложението.
- При регистрация и вписване се изискват валидни входни данни - валиден имейл формат и парола, съдържаща поне 8
символа и 1 цифра. Паролата не трябва да съдържа специални символи. Главни букви не са задължителни.
